One function for placing episodic memories
One function for finding episodic memories
One function for keeping episodic memories

One function for placing semantic memories
One function for finding semantic memories
One function for keeping semantic memories

One function for attaching emotions to memories
One function for associating memories with other memories (mostly of the same type)

One function for placing implicit memories
One function for finding implicit memories
One function for keeping implicit memories

One function for placing short-term memories
One function for finding short-term memories
One function for keeping short-term memories

One function for keeping working memories


Neurovetenskap
4FQUFNCFS 2014
FOI-R--3921--SE
ISSN1650-1942
Har vi alla egentligen fotografiskt minne, absolut gehör och
blixtsnabb kalkyleringsförmåga? Går det att frigöra denna dolda
förmåga genom att manipulera hjärnan? Det hävdar den australiske forskaren Allan Snyder och hans team vid Centre of the Mind
i Sydney. Air Force Research Lab i USA har visat att bildanalytiker
får upp till 25 % bättre förmåga att upptäcka mål i radarbilder om
deras hjärnor stimuleras med likström. Universitetet i Washington
demonstrerade år 2013 hur en persons vilja kan läsas av en hjärnskanner och via en dator och en magnetbestyckad huva tvinga en
annan person att utföra den viljestyrda handlingen. Vad blir konsekvenserna av ny teknik för att läsa och styra tankar? Hur kommer
vi till exempel att påverkas av den nya vågen av hjärnskanningsbaserade lögndetektorer som redan finns på marknaden? Det är
lätt att både ryckas med och skrämmas av alla möjligheter men det
är viktigt att förstå att hjärnan radikalt skiljer sig från våra tekniska
system vilket gör att det finns skarpa gränser för hur den kan integreras med teknik.
Människohjärnan är individens och samhällets viktigaste instrument för utveckling och överlevnad. Neurovetenskap är den
grundläggande vetenskapen om hjärnan. Driven av parallell
utveckling inom informationsteknik, bioteknik och sensorer pågår
en explosiv utveckling inom neurovetenskap. Denna rapport sammanfattar kortfattat kunskapsläget, lyfter fram färska genombrott
och identifierar trender som kan leda till omvälvande nya tillämpningar samtidigt som vi diskuterar fundamentala begränsningar.
Fokus är på teknik grundad i neurovetenskap som kan påverka
friska individer, samhälle samt försvar och säkerhet.
www.foi.se
Magnus Jändel
Teknisk prognos 

2.3 Hur lär sig hjärnan?
Hjärnan lär sig genom hela livet och förändras därmed ständigt. Det finns fyra
grundläggande mekanismer för inlärning i hjärnan som mycket översiktligt
beskrivs i de följande fyra styckena.
Styrkan i synapser anpassas. Om signalen från en neuron bidrar till att en
annan neuron aktiveras kan kopplingsstyrkan i de synapser som kopplar den
första neuronen till den andra öka. Nästa gång den första neuronen aktiveras
sprids då aktiveringen lättare till den andra neuronen. För varje gång hjärnan
genomför ett aktiveringsmönster stärks de synapser som bidrar så att det för varje
upprepning blir lättare att utföra mönstret.
Synapser uppstår och försvinner. Om det inte redan finns en synaps mellan två
neuroner finns det ju ingen synapsstyrka att anpassa. Hur vet hjärnan vilka
neuroner som behöver kopplas ihop? Det vet inte forskarna än men en vanlig
teori om hur detta går till kallas neural Darwinism. Enligt denna bildas synapser
slumpmässigt mellan näraliggande axontrådar och dendriter. Synapser som är för
svaga och därmed inte har någon effekt förtvinar och försvinner. Hjärnans
aktivitetsmönster avgör därför var överlevande synapser uppstår.
Neuriter bildas och försvinner. Neuronernas dendrit- och axonträd ändras
genom att neuriter (trådar) skapas och försvinner. Enligt neural Darwinism sker
nybildning slumpmässigt medan neuriter med få aktiva synapser tillbakabildas.
En ny neurit gör att neuroner som tidigare inte haft möjlighet att få kontakt nu på
försök kan bilda synapser. Om dessa synapser används i hjärnans
aktivitetsmönster kommer det att förstärkas och därmed kommer den nya
neuriten att bli kvar. När vi lär oss nya aktivitetsmönster kan därför nya neuriter
bildas men om vi slutar med en aktivitet kan neuriter försvinna.
Neuroner föds och dör. Nya neuroner kan bildas från reservoarer av stamceller.
Genom att följa kemiska spår i hjärnan söker sig dessa celler fram till den plats
där de kommer att växa och skickar ut sin långa axon som också den följer
kemiska spår. Den nya neuronen bildar axon- och dendritträd och kopplar upp
sig mot andra neuroner. I den vuxna hjärnan är det troligen bara ett fåtal områden
som tar emot nya neuroner, däribland områden som är viktiga för att skapa nya
långtidsminnen. Omfattningen av neuronbildning och vilken roll den har i
lärandet är för närvarande osäker och kontroversiell inom forskarsamfundet.
Tillsammans gör dessa mekanismer att hjärnan kan förändras under intryck av
erfarenheter. Man brukar säga att hjärnan är plastisk. 

2.4 Hur utvecklas hjärnan?
Hjärnans förmåga till inlärning styrs av kemiska signalämnen enligt inbyggda
program. Hög plasticitet är inte bara till nytta eftersom minnen glöms och
förmågor vittrar bort när mönstret av synapser, neuriter och neuroner ändras. I
olika faser av livet och beroende på livsstil har människan olika balans mellan
plasticitet och stabilitet. Barnets hjärna är mer plastisk och den vuxna hjärnan är
mer stabil eftersom barnet har mycket att lära sig och den vuxne har kunskaper
och färdigheter som måste bevaras. Fysisk träning ökar den vuxna hjärnans
plasticitet vilket kan vara en anpassning till att fysisk aktivitet under evolutionens
lopp har varit kopplade till utmaningar som även kräver tänkande och lärande.
Det nyfödda barnets hjärna har i stort sett samma antal neuroner som den vuxna
hjärnan. Spädbarnets hjärna växer genom att mängder av neuriter och synapser
bildas. Under inflytande av erfarenheter stabiliseras en del av dessa medan andra
försvinner. Den vuxna hjärnan har betydligt färre neuriter och synapser än det
två-åriga barnets hjärna. Spädbarnstiden är för hjärnan en tid av intensivt
experimenterande då erfarenheten mejslar ut vilka kretsar och aktivitetsmönster
som behövs. Olika funktioner har specifika utvecklingsfaser då ”fönster” av ökad
plasticitet öppnas. Vissa funktioner utvecklas aldrig om de inte aktiveras under
denna tid. Djurförsök visar till exempel att synen inte utvecklas som den ska om
det unga djuret aldrig ser ljus. Den nyfödda hjärnan har potential för att lära sig
att se men det är bara genom aktivt lärande som fungerande syn utvecklas.
I äldre litteratur och i det allmänna medvetandet finns föreställningen att den
vuxna hjärnan är stel och i ständig utförsbacke. På senare år har vi lärt oss att
även den vuxna hjärnan är mycket plastisk och att även friska åldringar har stor
förmåga till lärande. En vuxen hjärna behöver emellertid både stabilitet och
plasticitet. Vi vill till exempel inte att förmågan att se på långa avstånd ska
tillbakabildas om vi under några månader vistas i en ubåt. Evolutionen har därför
försett vuxna hjärnor med funktioner som bromsar plasticitet. Dessa
bromsfunktioner omfattar både mekaniska hinder för bildandet av neuriter och en
kemisk miljö som begränsar lärandet. Hjärnans utveckling begränsas också av
brist på fysiskt utrymme. Neuronerna är tätt packade i hjärnan och en stor del av
hjärnans volym upptas av axonknippen för långväga kommunikation. Den vuxna
hjärnan är plastisk men det finns inte plats för väsentligt fler neuroner, synapser
eller långväga axoner.
Alla hjärnor är olika dels för att varje människa har en unik uppsättning gener
och dels för att hjärnan utveckas dynamiskt under inflytande av erfarenheter och
livsstil. Detta gör att hjärnan på ett fundamentalt sätt skiljer sig från datorsystem. 

2.5 Några viktiga upptäckter de senaste åren
Beskrivningen av hur hjärnan fungerar i avsnitten 2.1-2.4 skulle kunna vara
skriven för tio år sedan. De senaste årens forskning har dock tillfört kunskap
även om fundamentala aspekter av hjärnans funktion och flera viktiga
genombrott har skett det senaste året. Nya mättekniker och bättre möjligheter att
analysera stora mängder data är drivande faktorer i den snabba
kunskapsutvecklingen.
Dendriter beskrivs i läroböcker som passiva kanaler vilka transporterar signaler
från synapser till den centrala summerande funktionen som avgör om axonen ska
aktiveras eller inte. År 2013 upptäckte dock en grupp Stanfordforskare (Smith m.
fl., 2013) att dendriter i mushjärnan aktivt utför beräkningar och initierar
signaler. Detta betyder att varje sådan aktiv dendrit uppträder som en minineuron
som summerar inkommande signaler och om dessa överskrider ett tröskelvärde
utlöses en utgående signal. Brunel, Hakim och Richardson (2014) sammanfattar
ny kunskap om hur neuroner kan utföra mycket mer komplexa beräkningar än vi
tidigare har trott.
En upptäckt från 2010 visar också att naturen inte helt följer läroböckernas
vanliga beskrivning av hur däggdjurs neuroner fungerar (Sheffield m.fl., 2010).
Sheffield och medarbetare fann att axoners neurit-träd självständigt kan initiera
signaler och att dessa ibland utlöser långvarig aktivering av neuronen. Detta
strider mot den vanliga bilden av att det är signaler utifrån som via dendriterna
aktiverar neuronen och att axonen enbart är en transportkanal för utgående
signaler.
Den vuxna hjärnans begränsade förmåga att från stamceller skapa nya neuroner
hämmar läkningen av hjärnskador och delvis också förmågan att lära och
utvecklas. Även om en viss generering av stamceller förekommer även hos
vuxna är det av stor betydelse att en grupp forskare från University of Texas har
visat att gliaceller kan omvandlas till neuroner i en levande hjärna (Niu m.fl.,
2014). Gliaceller är celler som i stort antal finns i hjärnan och som man tidigare
har trott bidrar framförallt med mekanisk struktur och näringstillförsel. En annan
överraskning relaterad till gliaceller är upptäckten av ett tidigare okänt system för
att transportera bort avfall från hjärnan (Iliff m. fl.., 2012). En sorts gliaceller
som kallas för astrocyter bildar ett transportsystem som tar bort oönskade
proteiner.
I juni 2014 rapporterade Paez-Gonzalez m.fl. (2014) upptäckten av ett system i
mushjärnor där vissa neuroner har förmågan att styra stamceller i hjärnan och
därmed utlösa nybildning av neuroner. Därmed skulle hjärnan ha den bland
informationssystem unika förmågan att mjukvaran kan bygga ut hårdvaran. När 
forskarna i framtiden har kartlagt dessa system kan det öppna dramatiska
möjligheter att läka skador och även förbättra friska hjärnor.
En forskargrupp från MIT har visat att medveten förståelse av innehållet i bilder
kan uppstå mycket fortare än på den tiondels sekund som man tidigare har trott
(Potter m.fl. , 2014). Försökspersoner kan tränas till att uppfatta innehållet i
bilder som visas under så kort tid som 13 millisekunder. Detta tyder på att
hjärnan har en tidigare okänd ultrasnabb genväg för signalering av åtminstone
vissa visuella data eller att många bilder kan lagras för senare behandling.
Under senare år har det upptäckts att glömska är en aktiv förmåga som
kontrolleras genetiskt och alltså inte bara handlar om överskrivning av
information som kodats i synapser eller gradvis förfall på grund av celldöd
(Rudenko, 2013).

 